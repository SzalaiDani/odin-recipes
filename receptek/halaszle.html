<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Receptek</title>
</head>
<body>
  <h1>Halászlé</h1>
  <img src="../kepek/magyaros-halaszle.webp" alt="Halászlé" width="500">
  <h2>A Magyar halászlé</h2>
  <p>A halat lepikkelyezzük, megtisztítjuk, lefilézzük. A húsát kockázzuk. A fej- és farokrészt - úgy, hogy egy kevés hús maradjon rajta - meghagyjuk. A hagymát, paprikát és paradicsomot kockázzuk.</p>
  <p>A hagymát kevés olajon üvegesre pároljuk. Rádobjuk a paprika- és paradicsomkockákat – aki szereti, egy kevés csípős fűszerpaprikát is adhat mellé – , és tovább pároljuk a hozzávalókat pár percig.</p>
  <p>Ekkor adjuk mellé a halfej és farok részeit, és öntsük fel annyi vízzel, hogy ellepje.</p>
  <p>Tegyük mellé a Maggi Magyaros Halászlékockákat, és közepes lángon úgy, hogy éppen csak forrjon, kb. 40-45 perc alatt főzzük puhára az alapanyagokat.</p>
  <p>A főtt halrészekről szedjük le az értékes húst, majd a zöldségekkel és egy kevés lével együtt passzírozzuk át az egészet. Arra figyeljünk, hogy szálka ne maradjon a sűrítményben, amiből kb. 3 liternyire lesz szükségünk, ezért adjunk még hozzá vizet, ha kell.</p>
  <p>Öntsük az alaplevet a bográcsba, adjuk hozzá a filézett darabolt halat. Sózzuk, borsozzuk ízlés szerint, majd kb. fél óra alatt főzzük puhára a halat. Közben állítsuk be a leves ízét, adjunk még hozzá további Maggi Magyaros Halászlékockákat és csípős paprikát, ha úgy érezzük.</p>
  <p>A halászlevet még forrón tálaljuk, adjunk mellé vastagon szelt friss fehér kenyeret és ízlés szerint karikára vágott zöld, csípős hegyes paprikát.</p>
  <h4>Hozzávalók</h4>
  <ul>
    <li>2 kg ponty</li>
    <li>1 kg törpeharcsa</li>
    <li>1 db paprika (nagyméretű)</li>
    <li>1 nagy db paradicsom</li>
    <li>2 nagy db vöröshagyma</li>
    <li>3 ek napraforgó olaj</li>
    <li>8 db halászlékocka</li>
    <li>4 l víz</li>
    <li>só ízlés szerint</li>
    <li>bors ízlés szerint</li>
    <li>2 kk csípős fűszerpaprika</li>
    <li>1 db hegyes erős paprika</li>
  </ul>
  <a href="../index.html">Kezdőoldal</a>
</body>
</html>